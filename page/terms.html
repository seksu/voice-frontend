<!-- Modal -->
<div class="modal-header">
    <h5 class="modal-title" id="terms-condition">เงื่อนไขและข้อกำหนดการใช้งาน </h5>
    <button type="button" class="close" data-dismiss="modal" aria-label="Close">
        <span aria-hidden="true">&times;</span>
    </button>
</div>
<div class="modal-body">

    1) บทนำ
    VoiceCMKL เป็นโปรแกรมบันทึกและเก็บรวบรวมข้อมูล แบบทดสอบ เซอเวย์ โดยข้อมูลดังต่อไปนี้แต่ไม่จำกัดเพียง ข้อมูลส่วนบุคคล
    ข้อมูลที่สามารถใช้ในการบ่งชี้บุคคลใดบุคคลหนึ่ง เสียง ข้อมูลสถานที่ ข้อมูลระบุตำแหน่งของผู้ใช้งาน และ ข้อมูลการใช้งาน
    (ชื่อโปรแกรม) การลงทะเบียน สมัคร หรือเข้าใช้ VoiceCMKL
    ถือว่าผู้ใช้ได้ตกลงและยินยอมผูกพันและปฏิบัติตามเงื่อนไขและข้อกำหนดการใช้งานนี้ ซึ่งถือเป็นข้อตกลงที่ได้ให้ไว้แก่
    มหาวิทยาลัยซีเอ็มเคแอล. ข้อตกลงดังกล่าวให้รวมถึงเงื่อนไขและข้อกำหนดการใช้งานที่ได้วางหลักไว้ด้านล่างนี้ด้วย
    ผู้ใช้ได้ทราบและได้อ่านเงื่อนไขและข้อกำหนดการใช้งานทั้งหมดและเข้าใจโดยตลอดแล้วและยอมรับที่จะผูกพันกับเงื่อนไขและข้อกำหนดการใช้งานฉบับนี้
    โดยยินยอมให้ถือว่าการสมัครและเข้าถึงบริการใน VoiceCMKL
    เป็นการยินยอมและยอมรับที่จะผูกพันและปฏิบัติตามเงื่อนไขและข้อกำหนดการใช้งานฉบับนี้ ในกรณีที่ผู้ใช้งานไม่เห็นด้วย
    ไม่ยอมรับเงื่อนไขหรือข้อกำหนดใด ๆ ผู้ใช้งานเช่นว่านั้นจะไม่สามารถใช้งานหรือเข้าถึงบริการจาก VoiceCMKL ได้
    ผู้ใช้งานและผู้เข้าร่วมการวิจัย VoiceCMKL ต้องมีอายุไม่น้อยกว่า 20 ปีบริบูรณ์ หรือ
    มีสิทธิในการเข้าทำสัญญาหรือข้อตกลงกับทางมหาวิทยาลัยซีเอ็มเคแอล ได้
    ผู้ใช้งานและผู้เข้าร่วมการวิจัย VoiceCMKL สัญญาและรับรองว่าข้อมูลในการสมัครหรือข้อมูลต่าง ๆ ที่ได้บันทึก เกิดขึ้น
    หรือมีขึ้น ผ่านVoiceCMKL และได้นำเข้าสู่ระบบคอมพิวเตอร์ของ VoiceCMKL เป็นข้อมูลที่ถูกต้อง แม่นยำ สมบูรณ์ และ
    ได้รับความยินยอมจากผู้เข้าร่วมการวิจัย ตลอดระยะเวลาที่ใช้งาน VoiceCMKL
    รวมถึงหลังจากผู้ใช้งานได้ยกเลิกการใช้บริการแล้วก็ตาม

    2) การเปลี่ยนแปลงเงื่อนไขและข้อกำหนดการใช้งาน
    ในระหว่างการใช้งาน VoiceCMKL
    หรือหลังจากผู้ใช้ได้ตกลงเงื่อนไขและข้อกำหนดการใช้งานไปแล้วทางมหาวิทยาลัยอาจมีการแก้ไขเปลี่ยนแปลงเงื่อนไขและข้อกำหนดการใช้งานเพิ่มเติมได้
    เมื่อมีการเปลี่ยนแปลงใด ๆ เกิดขึ้นกับเงื่อนไขและข้อกำหนดการใช้ ทางมหาวิทยาลัยซีเอ็มเคแอล
    จะทำการแจ้งถึงความเปลี่ยนแปลงเช่นว่านั้นในโอกาสแรกที่จะสามารถจะกระทำได้ โดยเมื่อทางเราได้แจ้งผู้ใช้งาน
    ถึงความเปลี่ยนแปลงในเงื่อนไขและข้อกำหนดการใช้ หากท่านยังคงดำเนินการใช้งาน VoiceCMKL ต่อไป ท่านยินยอมให้ถือการใช้งาน
    VoiceCMKL ของท่านหลังจากได้รับการแจ้งเตือนถึงความเปลี่ยนแปลงเงื่อนไขและข้อกำหนดการใช้งานแล้ว
    เป็นการยอมรับและยินยอมปฏิบัติตามเงื่อนไขและข้อกำหนดการใช้งานฉบับใหม่
    ข้อควรระวัง:
    ในกรณีที่มีการเปลี่ยนแปลงเงื่อนไขและข้อกำหนดการใช้งานผู้ใช้งานโปรดอ่านเงื่อนไขและข้อกำหนดการใช้งานที่เปลี่ยนแปลงโดยตลอดก่อนการใช้งาน
    หากท่านไม่ยินยอมหรือไม่ประสงค์จะทำตามเงื่อนไขและข้อกำหนดการใช้งานใหม่ให้ท่านแจ้งยกเลิกการใช้งานมายังมหาวิทยาลัยโดยตรง

    3) ขอบเขตในการใช้งาน VoiceCMKL
    VoiceCMKL เนื้อหา ข้อมูล และ โปรแกรม เป็นทรัพย์สินของมหาวิทยาลัยซีเอ็มเคแอล ทั้งหมดแต่เพียงผู้เดียว
    มหาวิทยาลัยได้มอบสิทธิในการใช้ ซึ่งมิให้นำไปใช้ในเชิงพาณิชย์ มิใช่สิทธิแต่เพียงผู้เดียว
    และสิทธิในการใช้สามารถถูกถอดถอนสิทธิในการใช้ VoiceCMKL ได้โดยไม่ต้องแจ้งล่วงหน้า การอนุญาตให้ใช้ VoiceCMKL เนื้อหา
    ข้อมูล และ โปรแกรม ไม่ถือเป็นการขายหรือโอนสิทธิใด ๆ ที่อยู่ในความครอบครองของมหาวิทยาลัยซีเอ็มเคแอล ให้แก่ผู้ใช้งาน
    ผู้ใช้งานตกลงที่จะใช้ VoiceCMKL ภายใต้ขอบเขตที่มหาวิทยาลัยซีเอ็มเคแอล
    อนุญาตให้ใช้ได้เท่านั้นและผู้ใช้งานสัญญาว่าจะไม่ใช้ VoiceCMKL
    นอกเหนือจากที่อนุญาตให้ใช้หรือใช้งานในลักษณะนอกเหนือจากวัตถุประสงค์ของ VoiceCMKL ที่ถูกออกแบบมาให้ใช้และได้ระบุไว้ใน
    1

    4) โปรแกรมของบุคคลที่สามที่เกี่ยวข้อง
    VoiceCMKL อาจประกอบด้วยหรืออาจจะมีการใช้ร่วมกันกับ โปรแกรมคอมพิวเตอร์ของบุคคลที่สาม อาทิเช่น หน้าเว็บไซต์ บริการอื่น
    ๆ จากบุคคลที่สาม อุปกรณ์หรือฮาร์ดแวร์ของบุคคลที่สาม. โดย โปรแกรมคอมพิวเตอร์ของบุคคลที่สาม อาทิเช่น หน้าเว็บไซต์
    บริการอื่น ๆ จากบุคคลที่สาม อุปกรณ์หรือฮาร์ดแวร์ของบุคคลที่สาม
    อาจมีเงื่อนไขและข้อกำหนดการใช้งานเฉพาะนอกเหนือจากเงื่อนไขและข้อกำหนดการใช้งานฉบับนี้.
    ผู้ใช้งานเข้าใจและยินยอมที่จะปฏิบัติตามเงื่อนไขและข้อกำหนดการใช้งานที่ถูกกำหนดโยบุคคลที่สามและทางมหาวิทยาลัยซีเอ็มเคแอล
    ไม่มีภาระและความรับผิดชอบต่อการกระทำใด ๆ ที่เกิดขึ้นต่อบุคคลที่สามหรือจากบุคคลที่สาม

    5) ข้อมูลหรือเนื้อหาที่สร้างขึ้นโดยผู้ใช้งาน
    ในการใช้ VoiceCMKL โดยลักษณะของบริการ ผู้ใช้งานจะต้องนำเข้าข้อมูล
    อัพโหลดเข้าสู่ระบบคลาวด์หรือส่งข้อมูลผ่านทรัพยากรหรือช่องทางใดๆของมหาวิทยาลัย ให้แก่ มหาวิทยาลัยซีเอ็มเคแอล
    ผู้ใช้งานตกลงให้ข้อมูลใด ๆ ที่ได้เกิดขึ้น บันทึก หรือด้วยวิธีการและลักษณะใดโดยใช้VoiceCMKL
    ข้อมูลเช่นว่านั้นจะตกเป็นกรรมสิทธิ์แต่เพียงผู้เดียวของมหาวิทยาลัยซีเอ็มเคแอล และ
    ผู้ใช้งานตกลงที่จะละทิ้งซึ่งสิทธิเรียกร้องใด ๆ ที่อาจมีขึ้นจากการใช้งาน VoiceCMKL
    ผู้ใช้งานตกลงที่จะรับผิดชอบหากมีข้อเรียกร้อง หรือ ข้อโต้แย้งใด ๆ
    จากบุคคลที่สามต่อข้อมูลที่ผู้ใช้งานได้นำเข้าหรือส่งมอบต่อ มหาวิทยาลัยซีเอ็มเคแอล และมหาวิทยาลัยซีเอ็มเคแอล
    ไม่มีหน้าที่ในการรับผิดชอบในความเสียหายหรือข้อโต้แย้งใด ๆ ที่อาจมีขึ้นจากข้อมูลที่ผู้ใช้งานส่งมอบ

    6) สิทธิ์
    สิทธิ์ที่คุณมอบให้เรา
    ผู้ใช้งานตกลงและยินยอมให้สิทธิ์มหาวิทยาลัยซีเอ็มเคแอล ในการ (1) ให้บริการของ VoiceCMKL ใช้ระบบประมวลผล แบนด์วิดธ์
    และ ฮาร์ดแวร์ที่ใช้เก็บข้อมูลบนอุปกรณ์ของผู้ใช้งาน เพื่อเป็นการอำนวยความสะดวกในการปฏิบัติการของบริการนี้ (2)
    ใช้ข้อมูลที่ได้อัพโหลดหรือส่งเข้าสู่ระบบของ VoiceCMKL
    โดยผู้ใช้งานซึ่งข้อมูลดังกล่าวถูกบันทึกหรือสร้างขึ้นโดยใช้VoiceCMKL
    ซึ่งการใช้ข้อมูลเช่นว่านี้จะเป็นการใช้เพื่อเชิงพาณิชย์หรือไม่ก็ตาม
    ผู้เข้าร่วมการวิจัยตกลงและยินยอมให้ผู้ใช้งานทำการบันทึกข้อมูลหรือบันทึกเสียงและยินยอมให้มหาวิทยาลัยซีเอ็มเคแอล
    นำข้อมูลที่ถูกบันทึกหรือเสียงที่ถูกบันทึกโดยผู้ใช้งานผ่าน VoiceCMKL ไปใช้อาทิเช่น ทำซ้ำ แจกจ่าย สื่อสาร
    เผยแพร่แสดงต่อสาธารณะ แก้ไขดัดแปลง สร้างงานจำลองตามข้อมูลที่ได้รวบรวมไว้
    ส่งต่อบุคคลที่สามและใช้ข้อมูลหรือเสียงที่รวบรวม
    ซึ่งการใช้เช่นว่านี้จะไม่ก่อให้เกิดความเสียหายหรือละเมิดสิทธิส่วนบุคคลของผู้เข้าร่วมการวิจัย
    โดยผู้เข้าร่วมการวิจัยยินยอมและรับทราบว่าการเข้าร่วมการให้ข้อมูลหรือยินยอมให้บันทึกเสียงนี้
    ผู้เข้าร่วมการวิจัยจะได้รับผลประโยชน์หรือค่าตอบแทนจากทางมหาวิทยาลัยซีเอ็มเคแอล เท่าที่ได้ตกลงกันไว้เท่านั้น
    โดยผู้เข้าร่วมการวิจัยจะไม่เรียกร้อง ร้องขอ หรือฟ้องร้องเพื่อเรียกร้องเอาซึ่งผลประโยชน์อื่นใด
    เพิ่มเติมจากการใช้ข้อมูลเช่นว่านั้นหรือจากการยินยอมตามข้อนี้

    สิทธิ์ของผู้ใช้งาน/ ผู้เข้าร่วมการวิจัย
    ผู้ใช้งาน/ ผู้เข้าร่วมการวิจัย มีสิทธิในข้อมูลส่วนบุคคลดังต่อไปนี้
    (1) สิทธิในการเพิกถอนความยินยอม:
    ท่านมีสิทธิในการเพิกถอนความยินยอมในการประมวลผลข้อมูลส่วนบุคคลท่ีท่านได้ให้ความยินยอมกับเราได้
    ตลอดระยะเวลาท่ีข้อมูลส่วนบุคคลของท่านอยู่กับเรา
    (2) สิทธิในการเข้าถึงข้อมูลส่วนบุคคล :
    ท่านมีสิทธิในการเข้าถึงข้อมูลส่วนบุคคลของท่านและขอให้เราทำสำเนาข้อมูลส่วนบุคคลดังกล่าวให้แก่ท่าน
    รวมถึงขอให้เราเปิดเผยการได้มาซิ่งข้อมูลส่วนบุคคลที่ท่านไม่ได้ให้ความยินยอมต่อเราได้
    (3) สิทธิในการแก้ไขข้อมูล ส่วนบุคคลให้ถูกต้อง : ท่านมีสิทธิในการขอให้เราแก้ไขข้อมูลท่ีไม่ถูกต้อง หรือ
    เพิ่มเติมข้อมูลที่ไม่สมบูรณ์
    (4) สิทธิในการลบข้อมูล ส่วนบุคคล : ท่านมีสิทธิในการขอให้เราทำการลบข้อมูล ของท่านด้วยเหตุบางประการได้
    (5) สิทธิในการระงับการใช้ข้อมูลส่วนบุคคล : ท่านมีสิทธิในการ ระงับการใช้ข้อมูลส่วนบุคคลของท่านด้วยเหตุบางประการได้
    (6) สิทธิในการให้โอนย้ายข้อมูล ส่วนบุคคล : ท่านมีสิทธิในการโอนย้าย
    ข้อมูลส่วนบุคคลของท่านที่ท่านให้ไว้กับเราไปยังผู้ควบคุมข้อมูลรายอื่นหรือตัวท่านเองด้วยเหตุบาง ประการได้
    (7) สิทธิในการคัดค้านการประมวลผลข้อมูลส่วนบุคคล : ท่านมีสิทธิในการคัดค้านการ
    ประมวลผลข้อมูลส่วนบุคคลของท่านด้วยเหตุบางประการได้

    สิทธิที่ท่านพึงมาตามที่ได้กล่าวไว้ข้างต้นมิได้เป็นสิทธิเด็ดขาดทางเว็บไซต์มีสิทธิที่อาจจะปฎิเสธคำขอของท่านได้ภายใต้กรอบของกฎหมาย

    7) คำแนะนำในการใช้งาน
    ผู้ใช้งานต้องปฏิบัติตามกฎและข้อห้าม
    • ห้ามทำวิศวกรรมย้อนกลับ แยกส่วน แยกชิ้นส่วน ดัดแปลง หรือสร้างงานที่มีลักษณะเหมือนหรือคล้ายกับVoiceCMKL
    ไม่ว่าจะเป็นส่วนหนึ่งส่วนใดหรือทั้งหมด
    • ห้ามทำการบันทึกหรือเก็บข้อมูลจากกลุ่มตัวอย่างหรือผู้เข้าร่วมการวิจัย
    โดยมิได้รับความยินยอมจากกลุ่มตัวอย่างหรือผู้เข้าร่วมการวิจัยและต้องแจ้งกลุ่มตัวอย่างหรือผู้เข้าร่วมการวิจัยให้ทราบถึงเงื่อนไขและข้อกำหนดฉบับนี้ก่อนทำการบันทึกหรือเก็บข้อมูล
    • ห้ามนำเข้าหรือส่งมอบข้อมูลหรือเนื้อหาใด ๆ แก่มหาวิทยาลัยซีเอ็มเคแอล ที่ ไม่เป็นความจริง ไม่ถูกต้อง
    เป็นที่น่ารักเกียจ ไม่เหมาะสม หมิ่นประมาท ลามกอนาจาร มีความรุนแรง ละมิดทรัพย์สินทางปัญญา
    เป็นการสนับสนุนให้กระทำผิดกฎหมาย หรือ ขัดต่อกฎหมาย
    8) ข้อกำหนดและการยกเลิก
    ข้อตกลงฉบับนี้จะมีผลผูกพันต่อเนื่องไปจนกว่าจะถูกบอกเลิกโยผู้ใช้งานหรือโยมหาวิทยาลัยซีเอ็มเคแอล
    ผู้ใช้งานรับรู้และยอมรับว่า การอนุญาตอย่างถาวรที่ผู้ใช้งานมอบให้เรา ซึ่งมีความเชื่อมโยงกับข้อมูลของผู้ใช้
    รวมถึงข้อมูลที่บันทึกโดยผู้ใช้งานที่ถูกส่งมอบให้แก่มหาวิทยาลัยซีเอ็มเคแอล ผ่านทาง VoiceCMKL นั้น
    ไม่สามารถเปลี่ยนแปลงได้ และดังนั้นจึงจะยังคงมีผลต่อไปหลังจากวันหมดอายุ หรือการยกเลิกข้อตกลงใดๆ
    ไม่ว่าด้วยเหตุผลใดก็ตาม
    VoiceCMKL อาจทำการยกเลิกข้อตกลงหรือระงับสิทธิ์ในการเข้าถึงบริการของ VoiceCMKL เมื่อใดก็ได้
    รวมถึงในกรณีที่ผู้ใช้งานได้ใช้งานหรือต้องสงสัยว่าจะใช้งานบริการของ VoiceCMKL และ/หรือเนื้อหาของ VoiceCMKL
    โดยไม่ได้รับอนุญาต หรือไม่สอดคล้องกับข้อตกลงนี้ หรือหากเราถอนบริการและ/หรือเนื้อหา (ซึ่งในกรณีดังกล่าว
    เราจะมีการแจ้งเตือนล่วงหน้าก่อนกระทำการอย่างสมเหตุสมผล) หากผู้ใช้งานหรือ มหาวิทยาลัยซีเอ็มเคแอล ยกเลิกข้อตกลงนี้
    หรือหาก มหาวิทยาลัยซีเอ็มเคแอลระงับการเข้าถึงบริการของ VoiceCMKL ของคุณ ผู้ใช้งานตกลงว่า มหาวิทยาลัยซีเอ็มเคแอล
    ไม่มีความรับผิด หรือมีความรับผิดชอบต่อผู้ใช้งาน ผู้ใช้งานอาจยกเลิกข้อตกลงเมื่อใดก็ได้
    หากผู้ใช้งานมีความประสงค์ยกเลิกบัญชี VoiceCMKL โปรดติดต่อเรา
    หัวข้อนี้จะบังคับใช้ในขอบเขตที่ได้รับอนุญาตตามกฎหมายที่บังคับใช้
    หัวข้อที่ 5, 6, 7, 8, 9, 10, 11, 12, 13, 14 และ 15 ที่กล่าวมานี้ ตลอดจนหัวข้ออื่นๆ ในข้อตกลง ซึ่งชัดแจ้ง
    หรือด้วยลักษณะของข้อความเอง จะต้องมีผลทางกฎหมายและไม่ถูกยกเลิก แม้หลังจากที่ข้อตกลงฉบับนี้มีการยกเลิกแล้วก็ตาม
    9) ข้อสงวนสิทธิ์การรับประกัน
    ผู้ใช้งานเข้าใจและยอมรับว่า บริการของ VoiceCMKL ให้บริการ “ตามจริง” และ “ตามที่มีอยู่” โดยปราศจากการรับประกัน
    หรือเงื่อนไขประการใดก็ตาม ทั้งโดยชัดแจ้งและโดยนัย มหาวิทยาลัยซีเอ็มเคแอล จะไม่ดำเนินการแทน
    และปฏิเสธความรับผิดชอบซึ่งการรับประกันหรือเงื่อนไขของความพึงพอใจด้านคุณภาพ ความสามารถด้านการค้า
    ความสมบูรณ์ของวัตถุประสงค์เฉพาะ หรือการไม่ละเมิดสิทธิ มหาวิทยาลัยซีเอ็มเคแอล ไม่รับประกันว่าบริการของ VoiceCMKL
    นั้นปราศจากโปรแกรมที่ไม่พึงประสงค์หรือส่วนประกอบที่เป็นอันตรายอื่นๆ นอกจากนี้ มหาวิทยาลัยซีเอ็มเคแอล
    ไม่ขอดำเนินการแทน หรือรับประกัน ส่งเสริม ยืนยัน หรือยอมรับผิดชอบต่อแอปพลิเคชันของบุคคลที่สาม (หรือเนื้อหาในนั้น)
    อุปกรณ์หรือผลิตภัณฑ์อื่น
    คำแนะนำหรือข้อมูลที่ผู้ใช้งานได้รับจาก มหาวิทยาลัยซีเอ็มเคแอล ทั้งแบบปากเปล่าหรือลายลักษณ์อักษร
    ไม่ควรก่อให้เกิดการรับประกันในนามของ มหาวิทยาลัย CMKL ขณะใช้บริการ VoiceCMKL
    โดยไม่จำกัดตามที่กล่าวมาข้างต้น ไม่มีสิ่งใดในหัวข้อนี้ที่จะมีผลกระทบต่อการจำกัดความรับผิดของ มหาวิทยาลัยซีเอ็มเคแอล
    ในกรณีไม่มีการปฏิบัติหน้าที่ทั้งหมดหรือบางส่วน หรือปฏิบัติหน้าที่บกพร่อง
    ในส่วนของภาระผูกพันที่สำคัญในการมอบการบริการภายใต้ข้อตกลงนี้
    หัวข้อนี้จะมีผลบังคับใช้ภายใต้ขอบเขตสูงสุดที่ได้รับอนุญาตตามกฎหมายที่บังคับใช้
    10) ข้อจำกัด
    ผู้ใช้งานยอมรับว่า การเยียวยาเพียงประการเดียวและเจาะจงสำหรับปัญหาหรือความไม่พึงพอใจในบริการของ VoiceCMKL
    ก็คือการถอนการติดตั้งซอฟท์แวร์ออกจากอุปกรณ์ของผู้ใช้งาน และหยุดใช้งานบริการของ VoiceCMKL ผู้ใช้งานยอมรับว่า
    มหาวิทยาลัยซีเอ็มเคแอล ไม่มีภาระผูกพันหรือความรับผิดต่อกรณีที่เกิดจาก หรือเกี่ยวข้องกับแอปพลิเคชันของบุคคลที่สาม
    หรือเนื้อหาข้างต้นที่ให้บริการผ่านทาง หรือมีความเกี่ยวโยงกับบริการของ VoiceCMKL
    และในขณะที่ความสัมพันธ์ระหว่างผู้ใช้งานกับแอปพลิเคชันของบุคคลที่สามดังกล่าว
    อาจถูกควบคุมโดยข้อตกลงแยกต่างหากกับบุคคลที่สามนั้น การเยียวยาเพียงประการเดียวและเจาะจง
    สำหรับปัญหาหรือความไม่พึงพอใจในแอปพลิเคชัน หรือเนื้อหาที่กล่าวมาข้างต้นของบุคคลที่สาม ซึ่งมีความเกี่ยวข้องกับ
    VoiceCMKL ก็คือการถอนการติดและ/หรือหยุดใช้งานแอปพลิเคชันของบุคคลที่สามนั้น
    ไม่มีกรณีใดที่ มหาวิทยาลัยซีเอ็มเคแอล เจ้าหน้าที่, พนักงาน, ผู้แทน, กรรมการ, ผู้ได้รับมอบหมาย, หรือผู้ได้รับอนุญาต
    จะมีความรับผิดสำหรับ:
    (1) การสูญเสียหรือความเสียหายใดๆ (รวมถึงความเสียหายทางอ้อม เฉพาะทาง ด้วยความบังเอิญ ด้วยการลงโทษ หรือ
    การกระทำให้เป็นเยี่ยงอย่าง) ซึ่งไม่สามารถคาดการณ์ได้ การสูญเสียหรือความเสียหายที่ไม่สามารถคาดการณ์
    ในกรณีทั้งที่เห็นได้ชัดว่าจะเกิดขึ้น หรือในกรณีที่เกิดขึ้นในช่วงเวลาที่ทำสัญญาแล้ว
    ทั้งเราและคุณต่างทราบว่าอาจเกิดขึ้นได้
    (2) กรณีต่างๆ:
    (A) เสียผลประโยชน์ (B) เสียข้อมูล (C) เสียธุรกิจ (D) เสียกำไร หรือ (E) ความเสียหายต่ออุปกรณ์
    ในขอบเขตที่คุณสามารถหลีกเลี่ยงความเสียหายดังกล่าวได้ โดยการทำตามคำแนะนำของเรา เพื่อทำการอัพเดตการบริการหรือเนื้อหา
    หรือหากความเสียหายดังกล่าวเกิดจากความผิดพลาดของคุณในการทำตามคำแนะนำในการติดตั้งอย่างถูกต้อง
    หรือรับทราบความต้องการขั้นต่ำของระบบที่เหมาะสมตามที่เราแนะนำ
    ในทุกกรณีที่เกิดขึ้นจากการใช้หรือการไร้ความสามารถในการใช้บริการของ VoiceCMKL อุปกรณ์ แอปพลิเคชันของบุคคลที่สาม
    หรือเนื้อหาของแอปพลิเคชันของบุคคลที่สาม โดยไม่คำนึงถึงทฤษฎีทางกฎหมาย ไม่คำนึงถึงว่า VoiceCMKL
    ได้รับการแจ้งเตือนถึงความเป็นไปได้ของความเสียหายเหล่านั้นหรือไม่ก็ตาม
    และแม้ว่าการเยียวยาวัตถุประสงค์สำคัญจะล้มเหลวก็ตาม
    (3) ไม่มีการปฏิบัติหน้าที่หรือปฏิบัติหน้าที่บกพร่อง หรือความล่าช้าต่อภาระผูกพันเนื่องมาจากข้อตกลง
    ซึ่งมีสาเหตุมาจากเหตุสุดวิสัย หรือสาเหตุใดก็ตามที่ไม่สามารถคาดการณ์ได้อย่างสมเหตุสมผล
    หรือนอกเหนือการควบคุมอันสมควรของ VoiceCMKL
    ไม่มีสาระสำคัญใดในข้อตกลงนี้ที่จะลบล้างหรือจำกัดความรับผิดของ มหาวิทยาลัยซีเอ็มเคแอล สำหรับการฉ้อโกง
    การแถลงการณ์อันเป็นเท็จเพื่อฉ้อฉล การเสียชีวิต หรือการบาดเจ็บทางกาย อันเกิดจากความประมาทเลินเล่อ
    และการประมาทเลินเล่ออย่างร้ายแรงตามที่กฎหมายที่บังคับใช้กำหนดไว้
    หัวข้อนี้จะมีผลบังคับใช้ภายใต้ขอบเขตสูงสุดที่ได้รับอนุญาตตามกฎหมายที่บังคับใช้
    คุณอาจมีสิทธิ์ภายใต้กฎหมายที่บังคับใช้ในเขตอำนาจศาล ซึ่งมีไว้เพื่อการเยียวยา นอกเหนือจากที่ระบุไว้ด้านบน
    11) ข้อตกลงเบ็ดเสร็จ
    นอกเหนือจากที่ได้กำหนดไว้ในหัวข้อนี้ หรือเงื่อนไขอื่นใดที่คุณและ มหาวิทยาลัยซีเอ็มเคแอล
    เห็นชอบร่วมกันเป็นลายลักษณ์อักษร ข้อตกลงนี้ประกอบด้วยข้อกำหนดและเงื่อนไขระหว่างคุณและ มหาวิทยาลัยซีเอ็มเคแอล
    ที่เห็นชอบร่วมกัน และเข้ามาแทนที่ข้อตกลงใดๆ ก่อนหน้านี้ที่เกี่ยวข้องกับใจความสำคัญของข้อตกลง
    ไม่ว่าจะเป็นลายลักษณ์อักษรหรือทางวาจาก็ตาม
    โปรดทราบว่า อย่างไรก็ตาม ลักษณะการใช้บริการของ VoiceCMKL ของคุณบางประการ อาจถูกบังคับควบคุมโดยข้อตกลงเพิ่มเติม
    ซึ่งผู้ใช้งานจะได้รับทราบข้อตกลงเพิ่มเติมใดๆ ที่เกี่ยวข้อง
    และผู้ใช้งานจะมีโอกาสที่จะยอมรับข้อกำหนดเพิ่มเติมเหล่านั้น
    หากมีข้อขัดแย้งที่สรุปไม่ได้ระหว่างข้อกำหนดเพิ่มเติมและข้อกำหนดใดๆ เหล่านี้ ให้ยึดถือข้อกำหนดเพิ่มเติมนั้นเป็นหลัก
    12) การเป็นโมฆะบางส่วน การละเว้น และการตีความ
    เว้นแต่ได้ระบุไว้เป็นอื่นในข้อตกลงนี้
    ข้อกำหนดข้อหนึ่งข้อใดในข้อตกลงจะตกเป็นโมฆะหรือไม่มีอำนาจบังคับใช้ได้ด้วยเหตุผลใดก็ตาม หรือภายในขอบเขตใดๆ
    การเป็นโมฆะหรือการไม่มีอำนาจบังคับใช้นั้นจะไม่มีผลต่อ หรือส่งผลให้ข้อกำหนดที่เหลือของข้อตกลงนี้เป็นโมฆะ
    หรือไม่มีอำนาจบังคับใช้ด้วยไม่ว่าในกรณีใดก็ตาม
    และการบังคับใช้ข้อกำหนดดังกล่าวจะต้องมีผลใช้ภายในขอบเขตที่ชอบโดยกฎหมาย
    13) การโอนสิทธิ์
    มหาวิทยาลัยซีเอ็มเคแอล อาจโอนสิทธิ์ในข้อตกลง และสิทธิ์ใดก็ตามที่มีภายใต้ข้อตกลงฉบับนี้ ทั้งหมดหรือบางส่วน อีกทั้ง
    มหาวิทยาลัยซีเอ็มเคแอล อาจมอบหมายภาระผูกพันภายใต้ข้อตกลงนี้ได้ คุณไม่อาจโอนสิทธิ์ในข้อตกลง ทั้งหมดหรือบางส่วน
    หรือถ่ายสิทธิ์ หรืออนุญาตให้ใช้สิทธิ์ต่อภายใต้ข้อตกลงนี้แก่บุคคลที่สามใดก็ตาม

    14) ค่าสินไหมทดแทน
    ผู้ใช้งานยินยอมที่จะชดเชย และจะไม่นำ มหาวิทยาลัยซีเอ็มเคแอล เข้าไปเกี่ยวข้องกับความเสียหาย การสูญเสีย และค่าใช้จ่าย
    ทั้งหมดทั้งปวง (รวมถึงค่าธรรมเนียมและค่าจ้างทนายความตามสมควร) ที่เกิดจากหรือเกี่ยวข้องกับกรณีดังนี้: (1)
    การละเมิดข้อตกลงของคุณ หรือข้อใดข้อหนึ่ง (2) เนื้อหาของผู้ใช้ใดๆ ที่คุณโพสต์ หรืออีกนัยหนึ่งคือมีส่วนร่วม (3)
    กิจกรรมใดๆ ที่คุณเข้าร่วมกับ หรือผ่านบริการของ (ชื่อโปรแกรม) และ (4)
    การประพฤติผิดกฎหมายหรือละเมิดสิทธิ์ของบุคคลที่สาม

    15) กฎหมายที่บังคับใช้
    ในกรณีที่มีข้อพิพาทหรือการเรียกร้องใดๆเกิดขึ้นจากการใช้งานหรือข้อตกลงฉบับนี้
    ผู้ใช้งานยินยอมให้ใช้กฎหมายของประเทศไทยในการยุติข้อพิพาทหรือข้อเรียกร้องที่
    16) การติดต่อเรา
    ในกรณีที่ผู้ใช้งานมีข้อสงสัย เกี่ยวกับข้อตกลงหรือบริการโปรดติดต่อเราได้ที่
    มหาวิทยาลัยซีเอ็มเคแอล เลขที่ 1 ซอยฉลองกรุง 1 เขต/แขวง ลาดกระบัง กรุงเทพ 10520
    Email: info@cmkl.ac.th
    Tel: 065-878-5000



</div>
<div class="modal-footer">
    <button type="button" class="btn btn-secondary" data-dismiss="modal">Close</button>
</div>